\chapter*{序}
%@see: https://www.gushiwen.cn/shiwenv_c743b1310a1c.aspx
君子曰：学不可以已.

青，取之于蓝，而青于蓝；冰，水为之，而寒于水.
木直中绳，輮以为轮，其曲中规.
虽有槁暴，不复挺者，輮使之然也.
故木受绳则直，金就砺则利，君子博学而日参省乎己，则知明而行无过矣.

吾尝终日而思矣，不如须臾之所学也；吾尝跂而望矣，不如登高之博见也.
登高而招，臂非加长也，而见者远；顺风而呼，声非加疾也，而闻者彰.
假舆马者，非利足也，而致千里；假舟楫者，非能水也，而绝江河.
君子生非异也，善假于物也.

积土成山，风雨兴焉；积水成渊，蛟龙生焉；积善成德，而神明自得，圣心备焉.
故不积跬步，无以至千里；不积小流，无以成江海.
骐骥一跃，不能十步；驽马十驾，功在不舍.
锲而舍之，朽木不折；锲而不舍，金石可镂.
蚓无爪牙之利筋骨之强，上食埃土，下饮黄泉，用心一也.
蟹六跪而二螯，非蛇鳝之穴无可寄托者，用心躁也.

\hfill
--- 《劝学》（荀子）

路曼曼其修远兮，吾将上下而求索.

\hfill
--- 《离骚》（屈原）

故天将降大任于斯人也，
必先苦其心志，劳其筋骨，饿其体肤，空乏其身，行拂乱其所为，
所以动心忍性，曾益其所不能.

\hfill
--- 《生于忧患死于安乐》（孟子）

余幼时即嗜学.
家贫，无从致书以观.
每假借于藏书之家，手自笔录，计日以还.
天大寒，砚冰坚，手指不可屈伸，弗之怠.
录毕，走送之，不敢稍逾约.
以是人多以书假余，余因得遍观群书.

\hfill
--- 《送东阳马生序》（宋濂）

安得广厦千万间，大庇天下寒士俱欢颜，风雨不动安如山.

\hfill
--- 《茅屋为秋风所破歌》（杜甫）

\hspace{1pt}
